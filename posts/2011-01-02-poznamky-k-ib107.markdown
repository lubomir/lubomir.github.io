---
title: Poznámky k IB107
tags: teorie, vyčíslitelnost
---

## Věta o numeraci

> Pro každé $j \geq 1$ existuje vyčíslitelná funkce $\Phi: N^{j+1} → N$, která
> je univerzální pro standardní numeraci j-árních funkcí. Tedy pro každé $e \in
> N$ a $(a_1, \ldots a_j) \in N^j$ platí
> ![Věta o numeraci]($root/images/veta-o-numeraci.png)

Pro každou aritu tedy existuje funkce $\Phi$, která bere o jeden argument
víc -- potřebuje ještě index programu, který má simulovat. Důkaz věty spočívá
v definici interpretu -- programu, který bude simulovat jiné programy.


## Věta o parametrizaci

> Ke každému $n\geq 1$, $m\geq 1$ existuje totálně vyčíslitelná funkce
> ${s^m}_n: N^{m+1} → N$, taková, že platí
> ![Věta o parametrizaci]($root/images/veta-o-parametrizaci.png)

Takže: existuje funkce $s$, která pro index programu $i$ a $m$ jeho argumentů
spočítá index jiného programu, který bude dělat totéž co $i$, ale bude
potřebovat o $m$ argumentů míň. Funkce $s$ vlastně zafixuje prvním $m$
argumentů na nějaké konstanty. $m$ je tady počet fixovaných parametrů, $n$
počet těch, které se nefixují.

Dokazuje se pomocí programu, který celou konstrukci realizuje -- má $m$
konstant a přesypává argumenty tak, aby to sedělo. Prvních $n$ argumentů posune
o $m$ pozic doprava a na uvolněná místa dosadí konstanty.


## První Riceova věta

> Nechť $I \subset N$ je netriviální (není prázdná ani se nerovná $N$) a
> rekurzivní. Potom existují indexy programů $i \in I$ a $j \in I'$^[apostrofem
> označím doplněk množiny] tak, že $\phi_i = \phi_j$.

Tedy pokud je netriviální podmožina $N$ rekurzivní, potom nerespektuje funkce a
naopak pokud nějaká množina respektuje funkce a je triviální, potom nemůže být
rekurzivní.

Důkaz se provede sporem: předpokládejme, že množina nerespektuje funkce a že
množina $I$ obsahuje index nějaké vyčíslitelné funkce^[a tedy všechny její
indexy] $\theta$, která není prázdná. $I'$ potom obsahuje indexy prázdné
funkce. Kdyby tomu tak nebylo, tak se prohodí $I$ a $I'$.

Nechť $P_{f(i)}$ je program `begin` $x_2$ `:=` $\Phi(i,i)$`;` $x_1$ `:=`
$\theta(x_1)$ `end`. Zřejmě program $P$ počítá funkci $\theta$, pokud
$\phi_i(i)$ je definováné a jinak počítá prázdnou funkci.

Tedy pro všechna $i \in N$ platí $\phi_{f(i)} = \theta$ právě tehdy když $i \in
K$.

Pokud tedy $f(i) \in I$, pak $f(i)$ není index prádné funkce. Je to index
$\theta$. Obráceně pokud $f(i)$ je indexem funkce $\theta$, pak $f(i) \in I$.
Nechť $\chi_I$ je charakteristická funkce $I$. Pro všechna $i \in N$ musí platit
![Tvrzení 1]($root/images/prvni-riceova-veta-tvrzeni.png)

Protože $\chi_I \circ f$ je totálně vyčíslitelná, musela by $K$ být
rekurzivní, což zřejmě není.


## Druhá Riceova věta

> Necht $I \subset N$ respektuje funkce a nechť existuje funkce $\theta$
> taková, že všechny její indexy jsou v $I$ a má vyčíslitelné rozšíření
> $\theta'$ takové, že jeho indexy patří do $I'$.
>
> $I$ potom není rekurzivně spočetná.

Důkaz půjde zase sporem. Nechť funkce $\xi(i,j)$ se rovná $\theta'(j)$, pokud
$\phi_i(i)$ je definováno a jinak se rovná $\theta(j)$. Tato funkce je
vyčíslitelná^[Nejdřív se začne paralelně (pomocí step counteru) počítat
$\theta(j)$ a $\phi_i(i)$. Pokud první skončí $\theta(j)$, vrátí se její
výsledek. Pokud by první skončil výpočet $\phi_i(i)$, začne se přímo simulovat
$\theta'(j)$.]. Podle [věty o parametrizaci](#věta-o-parametrizaci) existuje
totálně vyčíslitelná funkce $f: N → N$ taková, že $\xi(i,j) = \phi_{f(i)}(j)$.
$f(i)$ potom patří do $I$ právě tehdy, když $\phi_i(i)$ není definováno. Tj.
$f(i) \in I \equiv i \in K'$.

Pokud by tedy $I$ byla rekurzivně spočetná, tak i $K'$ by musela být rekurzivně
spočetná. To ale není.

Při použití druhé Riceovy věty je tedy zřejmě potřeba zvolit $\theta$ tak, aby
nebyla totální. Jinak by totiž neměla potřebné rozšíření.


## Třetí Riceova věta

> Nechť $I \subset N$ respektuje funkce a nechť existuje funkce $\theta$
> taková, že všechny její indexy patří do $I$ a navíc všechna její konečná
> zúžení patří do $I'$.
>
> $I$ potom není rekurzivně spočetná.

Důkaz se opět provede sporem. Nechť funkce $\mu(i,j)$ počítá $\theta(j)$, pokud
$P_i$ nezastaví pro vstup $i$ během nejvýše $j$ kroků. Pokud zastaví během
nejvýše $j$ kroků, $\mu$ se zacyklí. Funkce $\mu$ je zřejmě vyčíslitelná.

Podle [věty o parametrizaci](#věta-o-parametrizaci) existuje totálně
vyčíslitelná funkce $f$ tak, že $\mu(i,j) = \phi_{f(i)}(j)$.

Dostaneme tedy, že pokud $i \in K$, tak $P_i$ zastaví pro $i$. Tedy existuje
$j$ takové, že $P_i$ zastaví pro $i$ po **přesně** $j$ krocích. Tj. existuje
$j$ takové, že $\phi_{f(i)}(x)$ počítá $\theta(x)$ pro všechna $x$ menší než
$j$ a jinak je nedefinované. Potom ale $\phi_{f(i)}$ je zúžením $\theta$ a její
definiční obor je konečný, tedy $\phi_{f(i)} \in I'$.

Z druhé strany platí, že když $i \in K'$, tak $P_i$ nikdy nezastaví a
$\phi_{f(i)}$ počítá celou $\theta$ a tedy patří do $I$.

Tedy $i \in K' \equiv f(i) \in I$ a $I$ nemůže být rekurzivně spočetná.

Třetí Riceovu větu tedy zřejmě nejde použít, pokud $I$ obsahuje prázdnou
funkci. Ta je totiž konečným zúžením každé funkce.


## Časová složitost

### $f \in O(g)$

Funkce $f$ roste nejvýše tak rychle jako $g$.

> $\exists c,n_0: \forall n \geq n_0: f(n) \leq cg(n)$

### $f \in o(g)$

Funkce $f$ roste pomaleji než $g$

![]($root/images/f-in-og.png)

### $f \in \Omega(g)$

Funkce $f$ roste alespoň tak rychle jako $g$

![]($root/images/f-in-Omega-g.png)

